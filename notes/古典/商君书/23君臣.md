## 君臣第二十三



古者未有君臣上下之时，民乱而不治。是以圣人列贵贱，制爵位，立名号，以别君臣上下之义。地广，民众，万物多，故分五官而守之。民众而奸邪生，故立法制、为度量以禁之。是故有君臣之义、五官之分、法制之禁，不可不慎也。处君位而令不行，则危；五官分而无常，则乱；法制设，而私善行，则民不畏刑。君尊，则令行；官修，则有常事；法制明，则民畏刑。法制不明，而求民之行令也，不可得也。民不从令，而求君之尊也，虽尧、舜之知，不能以治。明王之治天下也，缘法而治，按功而赏。凡民之所疾战不避死者，以求爵禄也。明君之治国也，士有斩首、捕虏之功，必其爵足荣也，禄足食也。农不离廛者，足以养二亲，治军事。故军士死节，而农民不偷也。

> 五官：古代分别掌管五种事情的官职。
> 度量：即度量衡。
> 廛（chán）：古代民居。
>
>  
>
> 贵贱的等级制度来治理人民，官员为了辅助君主的统治，法律用来限制奸邪。处在君主的位置一定要行事谨慎。法律要分明，君主要有威严，国家才会强大。

今世君不然，释法而以知，背功而以誉。故军士不战而农民流徙。臣闻：道民之门在上所先。故民，可令农战，可令游宦，可令学问，在上所与。上以功劳与，则民战；上以《诗》、《书》与，则民学问。民之于利也，若水于下也，四旁无择也。民徒可以得利而为之者，上与之也。瞋目扼腕而语勇者得，垂衣裳而谈说者得，迟日旷久积劳私门者得。尊向三者，无功而皆可以得，民去农战而为之。或谈议而索之，或事便辟而请之，或以勇争之。故农战之民日寡，而游食者愈众。则国乱而地削，兵弱而主卑。此其所以然者，释法制而任名誉也。

> 四旁：指东西南北的方向。
> 瞋目：瞪大眼睛。扼腕：自己以一手握另一手腕，均形容愤怒、气势汹汹的样子。
> 垂衣裳：垂着两手，无所事事的样子。
> 向：从前，此指以上。
>
>  
>
> 引导百姓的关键在于君主，君主通过刑赏来引导人民做的事情。

故明主慎法制。言不中法者不听也，行不中法者不高也，事不中法者不为也。言中法，则辩之；行中法，则高之；事中法，则为之。故国治而地广，兵强而主尊。此治之至也，人君者不可不察也。

> 明主重视法度。不推崇或从事不符合法律的事情。

---

本章主要说明君主的重要性，君主要有威严，行事谨慎，通过刑赏来引导人民从事农战，不推崇不符合法律的事情，国家才会强大。
