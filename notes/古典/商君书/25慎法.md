## 慎法第二十五



凡世莫不以其所以乱者治，故小治而小乱，大治而大乱。人主莫能世治其民，世无不乱之国。奚谓以其所以乱者治？夫举贤能，世之所治也，而治之所以乱。世之所谓贤者，善正也。所以为善正也，党也。听其言也，则以为能；问其党，以为然。故贵之不待其有功；诛之不待其有罪也。此其势正使污吏有资而成其奸险，小人有资而施其巧诈。初假吏民奸诈之本，而求端悫其末，禹不能以使十人之众，庸主安能以御一国之民？彼而党与人者，不待我而有成事者也。上举一与民，民倍主位而向私交。民倍主位而向私交，则君弱而臣强。君人者不察也，非侵于诸侯，必劫于百姓。彼言说之势，愚智同学之，士学于言说之人，则民释实事而诵虚词。民释实事而诵虚词，则力少而非多。君人者不察也，以战必损其将；以守必卖其城。

> 端悫（què）：正直朴实。
>
>  
>
> 没有君主能世世代代统治国家，国家总会混乱。举贤能，就是国家混乱的根源。所谓贤，就是善和正义，而这些是其党羽说的。君主任用贤能，不按照法律来进行赏罚，小人就通过巧诈来谋求私利，君弱臣强，国家就会削弱。

故有明主忠臣产于今世，而欲领其国者，不可以须臾忘于法。破胜党任，节去言谈，任法而治矣。使吏非法无以守，则虽巧不得为奸。使民非战无以效其能，则虽险不得为诈。夫以法相治，以数相举。誉者不能相益，訾者不能相损。民见相誉无益，习相爱不相阿；见訾言无损，习相憎不相害也。夫爱人者，不阿；憎人者，不害。爱恶各以其正，治之至也。臣故曰：法任而国治矣。

> 任：佞，奸巧。
> 訾（zǐ）：诋毁。
> 习：平素。阿（ē）：徇私。
>
>  
>
> 运用法律来治理国家，使官吏除了法度之外没有倚仗的东西，那么即使奸巧也做不了坏事。使百姓除了战争没有施展他们能力的地方，那么即使奸诈也不能做出坏事。用法度来统治，用规定来用人。相互监督但不去损害他人的风气。喜爱某人，而不对其偏私；憎恶某人，而不去贬损他。喜爱和憎恶都有正当的表现，这是统治的至高境界。

千乘能以守者，自存也；万乘能以战者，自完也。虽桀为主，不肯诎半辞以下其敌。外不能战，内不能守，虽尧为主，不能以不臣谐所谓不若之国。自此观之，国之所以重、主之所以尊者，力也。于此二者本于力，而世主莫能致力者，何也？使民之所苦者无耕，危者无战。二者，孝子难以为其亲，忠臣难以为其君。今欲敺其众民，与之孝子忠臣之所难，臣以为，非劫以刑而驱以赏莫可。而今，夫世俗治者，莫不释法度而任辩慧，后功力而进仁义，民故不务耕战。彼民不归其力于耕，即食屈于内；不归其节于战，则兵弱于外。入而食屈于内，出而兵弱于外，虽有地万里、带甲百万，与独立平原一贯也。且先王能令其民蹈白刃，被矢石。其民之欲为之，非好学之，所以避害。故吾教令：民之欲利者，非耕不得；避害者，非战不免。境内之民莫不先务耕战，而后得其所乐。故地少粟多，民少兵强。能行二者于境内，则霸王之道毕矣。

> 诎（qū）：同“屈”。
> 谐：使和谐，此指讲和。
> 敺（qū）：“驱”的古字。
> 屈：竭。
> 贯：事。
> 被：迎受。
>
>  
>
> 农业和战争对于人民来说是很困难的，同仁义的教育不能让人民乐于农战。只有通过赏罚才能让人民致力于农战。

---

举贤授能，实行仁义，都不能使人民乐于农战，不能使国家强大。只有法治和赏罚才能让人民乐于农战。