## 禁使第二十四



人主之所以禁使者，赏罚也。赏随功，罚随罪。故论功察罪，不可不审也。夫赏高罚下，而上无必知其道也，与无道同也。凡知道者，势、数也。故先王不恃其强而恃其势；不恃其信，而恃其数。今夫飞蓬遇飘风而行千里，乘风之势也；探渊者知千仞之深，县绳之数也。故托其势者，虽远必至；守其数者，虽深必得。今夫幽夜，山陵之大，而离娄不见。清朝日，则上别飞鸟，下察秋豪。故目之见也，托日之势也。得势之至，不参官而洁，陈数而物当。今恃多官众吏，官立丞、监。夫置丞立监者，且以禁人之为利也。而丞、监亦欲为利，则何以相禁？故恃丞、监而治者，仅存之治也。通数者不然也。别其势，难其道。故曰：其势难匿者，虽跖不为非焉。故先王贵势。

> 君主行使赏罚的方法在于势和数。

或曰：“人主执虚后以应，则物应稽验，稽验则奸得。”臣以为不然。夫吏专制决事于千里之外，十二月而计书以定。事以一岁别计，而主以一听，见所疑焉，不可蔽，员不足。夫物至，则目不得不见；言薄，则耳不得不闻。故物至则变，言至则论。故治国之制，民不得避罪，如目不能以所见遁心。今乱国不然，恃多官众吏。吏虽众，事同体一也。夫事同体一者，相监不可。且夫利异而害不同者，先王所以为保也。故至治，夫妻交友不能相为弃恶盖非，而不害于亲，民人不能相为隐。上与吏也，事合而利异者也。今夫驺虞，以相监不可，事合而利同者也。若使马焉能言，则驺虞无所逃其恶矣，利异也。利合而恶同者，父不能以问子，君不能以问臣。吏之与吏，利合而恶同也。**夫事合而利异者，先王之所以为保也。**民之蔽主，而不害于监，贤者不能益，不肖者不能损。故遗贤去智，治之数也。

> 专制：独立行事。
>
> 计书：向国君呈报的文书，记载户口、垦田、钱粮出入之数的簿册。
>
> 蔽：断。
> 员：物数。
> 薄：迫近。
> 变：通“辨”，明。
> 保：连坐。
> 驺虞：本指豢养鸟兽之官，此指养马指人。
>
>  
>
> 君主治理国家，无法核验一切事务，为了保证不受蒙蔽，就要使利益不同的官员相互监督。事务相关而利益不同，是连保和连坐政策的基础。

---

君主行使赏罚的方法在于势和数，关于势和数只有一些比喻，并没有说清楚势和数是什么东西。

然后说明了为了不受到蒙蔽，无法核验一切事务的情况下，要使从事相同事务的人具有不同的利益，从而相互监督。

