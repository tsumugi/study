## 赏刑第十七



圣人之为国也，壹赏，壹刑，壹教。壹赏，则兵无敌；壹刑，则令行；壹教，则下听上。夫明赏不费，明刑不戮，明教不变，而民知于民务，国无异俗。明赏之尤至于无赏也，明刑之尤至于无刑也，明教之尤至于无教也。

> 尤：至，最。
>
>  
>
> 治理国家的三个原则：统一奖赏、统一刑罚、统一教化。

所谓壹赏者，利禄官爵抟出于兵，无有异施也。夫固知愚、贵贱、勇怯、贤不肖，皆尽其胸臆之知，竭其股肱之力，出死而为上用也。天下豪杰贤良从之如流水。是故兵无敌而令行于天下。万乘之国不敢苏其兵中原，千乘之国不敢捍城。万乘之国，若有苏其兵中原者，战将覆其军；千乘之国，若有捍城者，攻将凌其城。战必覆人之军，攻必凌人之城，尽城而有之，尽宾而致之。虽厚庆赏，何费匮之有矣？昔汤封于赞茅，文王封于岐周，方百里。汤与桀战于鸣条之野，武王与纣战于牧野之中，大破九军，卒裂土封诸侯。士卒坐陈者，里有书社。车休息不乘，从马华山之阳，从牛于农泽，从之老而不收。此汤、武之赏也。故曰：赞茅、岐周之粟，以赏天下之人，不人得一升；以其钱赏天下之人，不人得一钱。故曰：百里之君而封侯其臣，大其旧；自士卒坐陈者，里有书社。赏之所加，宽于牛马者，何也？善因天下之货，以赏天下之人。故曰：明赏不费。汤、武既破桀、纣，海内无害，天下大定。筑五库，藏五兵，偃武事，行文教。倒载干戈，搢笏，作为乐以申其德。当此时也，赏禄不行，而民整齐。故曰：明赏之犹至于无赏也。

> 苏：此处借作“傃”，向，迎。
>
> 捍：守卫。
>
> 坐陈：即坐阵，参战。
>
> 书社：古代二十五家为一社，每社有户口登记。故曰书社。
>
> 从：通“纵”，放。
>
> 
>
> 统一奖赏就是指利禄官爵都出于战争中的功绩，没有其他途径。

所谓壹刑者，刑无等级，自卿相、将军以至大夫、庶人，有不从王令、犯国禁、乱上制者，罪死不赦。有功于前，有败于后，不为损刑。有善于前，有过于后，不为亏法。忠臣孝子有过，必以其数断。守法守职之吏有不行王法者，罪死不赦，刑及三族。同官之人，知而讦之上者，自免于罪，无贵贱，尸袭其官长之官爵田禄。故曰：重刑，连其罪，则民不敢试。民不敢试，故无刑也。夫先王之禁，刺杀，断人之足，黥人之面，非求伤民也，以禁奸止过也。故禁奸止过，莫若重刑。刑重而必得，则民不敢试，故国无刑民。国无刑民，故曰：明刑不戮。晋文公将欲明刑以亲百姓，于是合诸卿大夫于侍千宫，颠颉后至，吏请其罪，君曰：“用事焉。”吏遂断颠颉之脊以殉。晋国之土，稽焉皆惧，曰：“颠颉之有宠也，断以殉，况于我乎！”举兵伐曹、五鹿，又反郑之埤，东卫之亩，胜荆人于城濮。三军之士，止之如斩足，行之如流水。三军之士，无敢犯禁者。故一假道重轻于颠颉之脊，而晋国治。昔者，周公旦杀管叔、流霍叔，曰：“犯禁者也。”天下众皆曰：“亲昆弟有过不违，而况疏远乎！”故天下知用刀锯于周庭，而海内治。故曰：明刑之犹至于无刑也。

> 亏法：减轻刑罚。
> 数：指罪行的轻重。
>
> 同官之人：指其同僚。
> 讦（jié）：揭发。
>
> 尸：古代祭祀时替死者受祭的人，此指代替。
>
> 断颠颉之脊：断……脊，即腰斩。
>
> 殉：示众。
>
> 
>
> 统一刑罚, 就是刑罚没有等级差别。不管是君主、官吏还是平民，触犯法律都要惩罚，绝不赦免。重刑，并且株连亲属，人民就不敢犯罪，也就没有刑罚。

所谓壹教者，博闻、辩慧、信廉、礼乐、修行、群党、任誉、请谒，不可以富贵，不可以辟刑，不可独立私议以陈其上。坚者被，锐者挫。虽曰圣知、巧佞、厚朴，则不能以非功罔上利。然富贵之门，要存战而已矣。彼能战者，践富贵之门。强梗焉，有常刑而不赦。是父兄、昆弟、知识、婚姻、合同者，皆曰：“务之所加，存战而已矣。”夫故当壮者务于战，老弱者务于守，死者不悔，生者务劝，此臣之所谓壹教也。民之欲富贵也，共阖棺而后止。而富贵之门必出于兵，是故民闻战而相贺也，起居饮食所歌谣者，战也。此臣之所谓明教之犹至于无教也。

> 厚朴：根基深。
> 罔：获取。
> 强梗：强硬，凶悍。
>
> 
>
> 统一教化, 就是不能通过博闻、辩慧、信廉、礼乐、修行、群党、任誉、请谒等途径获得富贵，只能通过打仗来获得富贵。让所有人都知道，只能加倍努力在战场上获得富贵，让民众听说要打仗了都相互庆贺，起居饮食时所唱的歌谣，全是打仗的事。

此臣所谓参教也。圣人非能通，知万物之要也。故其治国举要以致万物，故寡教而多功。圣人治国也，易知而难行也。是故圣人不必加，凡主不必废；杀人不为暴，赏人不为仁者，国法明也。圣人以功授官予爵，故贤者不忧。圣人不宥过，不赦刑，故奸无起。圣人治国也，审壹而已矣。

> 参：通“叁”。
> 加：赞扬。
> 宥：宽赦。
>
>  
>
> 统治国家抓住要领而推及万物，所以就能教化简单而功绩卓越。圣人治理国家，明白道理容易实行起来却很难。所以圣人不用称赞，平凡的君主不一定要废掉；杀人不算残暴，奖赏人不算仁爱，国家法律自会辨明。

---

本章主要阐述了治理国家的三个原则：

+ 统一奖赏：利禄官爵都出于战争中的功绩，没有其他途径。
+ 统一刑罚：刑罚没有等级差别。不管是君主、官吏还是平民，触犯法律都要惩罚，绝不赦免。
+ 统一教化：教育人民只能通过打仗来获得富贵。

