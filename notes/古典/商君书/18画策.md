## 画策第十八



昔者昊英之世，以伐木杀兽，人民少而木兽多。黄帝之世，不麛不卵，官无供备之民，死不得用椁。事不同皆王者，时异也。神农之世，男耕而食，妇织而衣，刑政不用而治，甲兵不起而王。神农既没，以强胜弱，以众暴寡。故黄帝作为君臣上下之义，父子兄弟之礼，夫妇妃匹之合。内行刀锯，外用甲兵，故时变也。由此观之，神农非高于黄帝也，然其名尊者，以适于时也。故以战去战，虽战可也；以杀去杀，虽杀可也；以刑去刑，虽重刑可也。

> 麛（mí）：幼鹿，此处泛指幼兽。
>
> 椁（ɡuǒ）：套在棺材外面的大棺材。
>
> 暴：损害。
>
> 妃：配。
>
>  
>
> 不同的时代用不同的治国之法。

昔之能制天下者，必先制其民者也；能胜强敌者，必先胜其民者也。故胜民之本在制民，若冶于金，陶于土也。本不坚，则民如飞鸟禽兽，其孰能制之？民本，法也。故善治者，塞民以法，而名地作矣。名尊地广以至王者，何故？战胜者也。名卑地削以至于亡者，何故？战罢者也。不胜而王，不败而亡者，自古及今，未尝有也。民勇者，战胜；民不勇者，战败。能壹民于战者，民勇；不能壹民于战者，民不勇。圣王见王之致于兵也，故举国而责之于兵。入其国，观其治，民用者强。奚以知民之见用者也？民之见战也，如饿狼之见肉，则民用矣。凡战者，民之所恶也。能使民乐战者，王。强国之民，父遗其子，兄遗其弟，妻遗其夫，皆曰：“不得，无返。”又曰：“失法离令，若死我死，乡治之。行间无所逃，迁徙无所入。”行间之治，连以五，辨之以章，束之以令，拙无所处，罢无所生。是以三军之众，从令如流，死而不旋踵。

> 塞：遏制。
>
> 作：兴。
>
> 罢（pí）：敝，败。
>
> 遗（wèi）：送。
>
> 行（hánɡ）间：行伍之间，军中。
>
> 拙（jué）：此处“拙”借作“趉”，逃走。
>
> 旋踵：把脚向后转，意谓逃跑。踵，脚跟。
>
>  
>
> 能治理天下战胜帝国，关键在于战胜民众，而战胜民众的关键在于制服民众，制服民众的根本就是法治，用法律来遏制民众，就可以使国家强大。使国家强大，土地扩大的原因在与打胜仗，打胜仗的关键在于让民众勇于作战。民众勇于作战的表现就是“民之见战也，如饿狼之见肉”。战争是民众讨厌的东西，要让民众勇敢，就让他的家人鼓励他去打仗，并采取连坐的刑罚。把五个人编为一组，用军令来束缚他们，逃走了也没有地方居住，失败了没有活路。

国之乱也，非其法乱也，非法不用也。国皆有法，而无使法必行之法。国皆有禁奸邪刑盗贼之法，而无使奸邪盗贼必得之法。为奸邪盗贼者死刑，而奸邪盗贼不止者，不必得也。必得，而尚有奸邪盗贼者，刑轻也。刑轻者，不得诛也。必得者，刑者众也。故善治者，刑不善，而不赏善，故不刑而民善。不刑而民善，刑重也。刑重者，民不敢犯，故无刑也。而民莫敢为非，是一国皆善也。故不赏善而民善。赏善之不可也，犹赏不盗。故善治者，使跖可信，而况伯夷乎？不能治者，使伯夷可疑，而况跖乎？**势不能为奸，虽跖可信也；势得为奸，虽伯夷可疑也。**

> 诛：惩罚。
> 跖（zhí）：即盗跖。相传为古时民众起义的领袖。名跖，“盗”是当时统治者对他的贬称。
>
>  
>
> 国家有法律而仍然混乱，是因为法律不能一定实行；法律一定实行还有犯罪，是因为刑罚太轻了。要使用重的刑罚惩罚犯罪的人，但是不要奖赏守法的人。

国或重治，或重乱。明主在上，所举必贤，则法可在贤。法可在贤，则法在下，不肖不敢为非，是谓重治。不明主在上，所举必不肖。国无明法，不肖者敢为非，是谓重乱。兵或重强，或重弱。民固欲战，又不得不战，是谓重强。民固不欲战，又得无战，是谓重弱。

> 重治：法令掌握在贤德的人手中，那么法度就能在下面实行，那么法度就能在下面实行，不贤之人就不敢做坏事，这就叫治上加治
>
> 重乱：国家没有严明的法令，不贤之人就敢做坏事，这就叫乱上加乱。
>
> 重强：民众本来想要打仗，又不能不去打仗，这就叫强上加强。
>
> 重弱：民众本来不想打仗，又能不去打仗，这就叫弱上加弱。

明主不滥富贵其臣。所谓富者，非粟米珠玉也？所谓贵者，非爵位官职也？废法作私，爵禄之，富贵之，滥也。凡人主德行非出人也，知非出人也，勇力非过人也。然民虽有圣知，弗敢我谋；勇力，弗敢我杀；虽众，不敢胜其主；虽民至亿万之数，县重赏而民不敢争，行罚而民不敢怨者，法也。国乱者，民多私义；兵弱者，民多私勇。则削国之所以取爵禄者多涂。亡国之俗，贱爵轻禄。不作而食，不战而荣，无爵而尊，无禄而富，无官而长，此之谓奸民。所谓**“治主无忠臣，慈父无孝子”，欲无善言，皆以法相司也，命相正也**。不能独为非，而莫与人为非。所谓富者，入多而出寡。衣服有制，饮食有节，则出寡矣。女事尽于内，男事尽于外，则入多矣。

> 滥：不加节制。
> 谋：图谋。
> 胜：凌。
> 涂：古同“途”。
> 司：伺，监视。
>
> 
>
> 明君不会轻易赏赐臣子，不会绕过法律私下赏赐。君主的德行、智慧、勇气可能都很普通，但是民众却不敢以下犯上的原因，就在于法律。如果可以通过法律之外的途径获得财富或爵位，国家就会削弱。

所谓明者，无所不见，则群臣不敢为奸，百姓不敢为非。是以人主处匡床之上，听丝竹之声，而天下治。所谓明者，使众不得不为。所谓强者，天下胜。天下胜，是故合力。是以勇强不敢为暴，圣知不敢为诈，而虑用。兼天下之众，莫敢不为其所好，而避其所恶。所谓强者，使勇力不得不为己用。其志足，天下益之；不足，天下说之。恃天下者，天下去之；自恃者，得天下。得天下者，先自得者也；能胜强敌者，先自胜者也。

> 匡：方。
> 说：同“悦”。
>
>  
>
> 所说的国君的圣明，它能使民众不能不去做事。所说的国君的强有力，是天下人都被他制服了，有勇力的人不得不为自己所用。

圣人知必然之理，必为之时势。故为必治之政，战必勇之民，行必听之令。是以兵出而无敌，令行而天下服从。黄鹄之飞，一举千里，有必飞之备也。蛩蛩巨丘，日行千里，有必走之势也。虎豹熊罴，鸷而无敌，有必胜之理也。圣人见本然之政，知必然之理，故其制民也，如以高下制水，如以燥湿制火。故曰：仁者能仁于人，而不能使人仁；义者能爱于人，而不能使人爱。是以知仁义之不足以治天下也。圣人有必信之性，又有使天下不得不信之法。所谓义者，为人臣忠，为人子孝，少长有礼，男女有别。非其义也，饿不苟食，死不苟生。此乃有法之常也。圣王者，不贵义而贵法。法必明，令必行，则已矣。

> 黄鹄（hú）：天鹅。
> 蛩蛩（qiónɡ）巨丘：传说中的良马。
> 罴（pí）：棕熊。
> 鸷（zhì）：凶猛。
>
>  
>
> 治理天下不在于仁义而在于法治。

---

不同的时代有不同的治理政策，治理天下的关键在于战胜民众，战胜民众的关键在于制服民众，制服民众的关键在于法治。有了法律还要保证法律必然会执行，同时要通过重刑的方式保证人们不触犯法律，但不能赏赐守法者。君主也不能绕过法律私下赏赐臣民。

资质平庸的君主可以通过法治来控制臣民，保证他们不敢犯上。
