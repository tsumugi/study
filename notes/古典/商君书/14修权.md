## 修权第十四



国之所以治者三：一曰法，二曰信，三曰权。法者，君臣之所共操也；信者，君臣之所共立也；权者，君之所独制也。人主失守则危。君臣释法任私，必乱。故立法明分，而不以私害法，则治。权制独断于君则威。民信其赏，则事功成；信其刑，则奸无端。惟明主爱权重信，而不以私害法。故上多惠言而不克其赏，则下不用；数加严令而不致其刑，则民傲死。凡赏者，文也；刑者，武也。文武者，法之约也。故明主任法。明主不蔽之谓明，不欺之谓察。故赏厚而信，刑重而威必。不失疏远，不违亲近。故臣不蔽主，而下不欺上。

> 分：职分。
> 端：端由。
> 克：能。
> 致其刑：即使用刑罚。
> 傲死：轻死。
> 约：枢纽。
> 违：避。
>
>  
>
> 治理国家的三个因素：法律、信用、权力。法律是君臣共同执掌，信用是君臣共同树立，权力是君主独立掌控。制定法律后不能抛弃不用；赏罚分明，不能以私害法，承诺的赏赐要兑现，刑罚要执行；君主独掌权力可以树立威信，但不能以私害法。

世之为治者，多释法而任私议，此国之所以乱也。先王县权衡，立尺寸，而至今法之，其分明也。夫释权衡而断轻重，废尺寸而意长短，虽察，商贾不用，为其不必也。故法者，国之权衡也。夫倍法度而任私议，皆不知类者也。不以法论知、罢、贤、不肖者，惟尧，而世不尽为尧。是故先王知自议誉私之不可任也，故立法明分，中程者赏之，毁公者诛之。赏诛之法不失其议，故民不争。授官予爵不以其劳，则忠臣不进；行赏赋禄不称其功，则战士不用。

> 县（xuán）：古“悬”字。权衡：称量物体轻重的器具。权，秤砣。衡，秤杆。
>
> 倍：古同“背”。
>
> 罢：能力弱。
>
>  
>
> 法律就像秤和秤砣一样，是国家的权衡；即使人很贤明也不能违背法律而采用个人意见，必须按照法律的标准进行赏罚，臣子和人民才会尽力为国家服务。

凡人臣之事君也，多以主所好事君。君好法，则臣以法事君；君好言，则臣以言事君。君好法，则端直之士在前；君好言，则毁誉之臣在侧。公私之分明，则小人不疾贤，而不肖者不妒功。故尧、舜之位天下也，非私天下之利也，为天下位天下也。论贤举能而传焉，非疏父子亲越人也，明于治乱之道也。故三王以义亲天下，五霸以法正诸侯，皆非私天下之利也，为天下治天下。是故擅其名而有其功，天下乐其政，而莫之能伤也。今乱世之君臣，区区然皆擅一国之利而管一官之重，以便其私，此国之所以危也。故公私之交，存亡之本也。

> 位：通“莅”（lì），临。
> 越人：外人。
> 擅：独占。
> 区区然：形容人自得的样子。
>
>  
>
> 大凡臣子侍奉君主，多数投君主之所好。君主好法度，大臣就以法律事君；身边就会聚集正直之士；公私界限分明，小人就不会忌妒贤才，无能之辈也不会忌妒功臣。
>
> 古代贤明的君主治理天下，都是非私天下之利也，为天下位天下也。即不是以天下为一己私利，而是为民众治理天下。

夫废法度而好私议，则奸臣鬻权以约禄，秩官之吏隐下而渔民。谚曰：“蠹众而木析；隙大而墙坏。”故大臣争于私而不顾其民，则下离上。下离上者，国之隙也。秩官之吏隐下以渔百姓，此民之蠹也。故有隙、蠹而不亡者，天下鲜矣。是故明王任法去私，而国无隙、蠹矣。

> 约：邀约，索取。
>
>  
>
> 废除法度而好私议，大臣就会为私利不顾百姓，民众会远离君主，上下离心，国家就会出现蛀虫和缝隙，蠹众而木析，隙大而墙坏；最终导致国家灭亡。

---

本章主要强调了法治的重要性。首先阐述了法律、信用、权力三者之间的辩证关系，设立了法律，并且赏罚分明，就会建立信用，以及君主的威严；如果君主滥用权力，绕过法律谋求私利，政府就会失去信用。

法律就像秤和秤砣一样，是国家的权衡。即使人很贤明也不能违背法律而采用个人意见，必须按照法律的标准进行赏罚，臣子和人民才会尽力为国家服务。

不遵循法律而任意行是，就会导致大臣谋取私利，民众远离君主，上下离心，国家削弱。
