## 兵守第十二

四战之国贵守战，负海之国贵攻战。四战之国好兴兵以距四邻者，国危。四邻之国一兴事，而己四兴军，故曰国危。四战之国，不能以万室之邑舍钜万之军者，其国危。故曰：四战之国务在守战。

> 四面都与其他国家接壤的国家贵在防御，背靠大海的国家贵在进攻。

守有城之邑，不知以死人之力与客生力战，其城拔。若死人之力也，客不尽夷城，客无从入，此谓以死人之力与客生力战。城尽夷，客若有从入，则客必罢，中人必佚矣。以佚力与罢力战，此谓以生人力与客死力战。皆曰：“围城之患，患无不尽死。”而亡此二者，非患不足，将之过也。

> 守城的关键在于让守军用拼死的力量抵抗，这样城就无法被攻破，即使被攻破，城内的军队也可也以逸待劳获胜。

守城之道，盛力也。故曰客治簿檄，三军之多，分以客之候车之数。三军：壮男为一军，壮女为一军，男女之老弱者为一军，此之谓三军也。壮男之军，使盛食、厉兵，陈而待敌。壮女之军，使盛食、负垒，陈而待令。客至而作土以为险阻及阱格。发梁撤屋，给徙，徙之；不洽而，熯之，使客无得以助攻备。老弱之军，使牧牛马羊彘，草木之可食者收而食之，以获其壮男女之食。而慎使三军无相过。壮男过壮女之军，则男贵女，而奸民有纵谋，而国亡；喜与，其恐有蚤闻，勇民不战。壮男壮女过老弱之军，则老使壮悲，弱使强怜；悲怜在心则使勇民更虑，而怯民不战。故曰：慎使三军无相过。此盛力之道。

> 守城时分成三个军队，壮男、壮女和老弱，壮男用来战斗、壮女修建工事和障碍、老弱准备食物。三个军队不能相互往来，否则会生出各种混乱。

---

本章主要说明了国家根据地理位置来制定战争策略，如果四面受敌，只能采取守势。而守城的关键在于让守军拼死抵抗。
