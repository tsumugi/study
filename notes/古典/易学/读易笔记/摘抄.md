潜龙仍志在行道，与甘心隐遁鸣高者异。然而勿用者，时未可也。（《尚氏学》)


《传》云，唯其知之光大，故能含晦，此极有意味。寻常人欲含晦者，多只去锄治骄矜，深匿名迹。然逾锄逾生，逾匿逾露者，盖不曾去根本上理会自己，知未光大，胸中浅狭，才有一功一善，便无处安着处，虽强欲抑遏，终制不住。譬如瓶小水多，虽抑遏固闭，终必泛溢，若瓶大则不泛溢，都不须闲费力。 （吕祖谦）


