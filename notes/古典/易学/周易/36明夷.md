䷣ 明夷

+ **错卦**：䷅ 讼
+ **综卦**：䷢ 晋
+ **互卦**：䷧ 解
+ **交卦**：䷢ 晋

### 卦辞

**明夷，利艰贞。**

```
明夷，夷，伤也；光明损伤；日入地中之象。《正义》：“施之于人事，暗主在上，明臣在下，不敢显其明智，亦明夷之义也。”

利艰贞，明夷之时，君子利于自艰守正，不可忘乎艰难，轻易用事。《集解》引郑玄说：“日之明伤，犹圣人君子有明德而遭乱世，抑在下位，则宜自艰，无干事政，以避小人之害。”
```

**《彖》曰：明入地中，明夷。内文明而外柔顺，以蒙大难，文王以之。利艰贞，晦其明也。内难而能正其志，箕子以之。**

```
内文明而外柔顺，文明为下离，柔顺为上坤，文王被拘羑里，犹如明入地中；故曰以蒙大难。

晦其明，明夷之世当晦藏明智不用，以艰守正。

内艰难而能正其志，箕子被囚佯狂守志，处内难晦明守正之例。《横渠易说》：“文王体一卦之用，箕子以六五一爻之德；文王难在外，箕子难在内。”
```

**《象》曰：明入地中，明夷；君子以莅众，用晦而明。**

```
明入地中，下离上坤，《集解》引郑玄说：“日出地上，其明乃光；至其入地，明则伤矣，故谓之明夷。”

君子以莅众，用晦而明；莅，临也，莅众即治众。君子观明夷之象，悟知治理众人应当用晦明之道。《程传》：“明所以照，君子无所不照。然用明治国，则伤于察，太察则尽事而无含弘之度。故君子观明入地中之象，于莅众也，不极其明察而用晦，然后能容物和众，众亲而安，是用晦乃所以明也。”

《王注》：“莅众显明，蔽伪百姓者也。藏明于内，乃得明也；显明于外，巧所辟也。”
```

### 爻辞

