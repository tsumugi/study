䷩ 益 

+ **错卦**：䷟ 恒
+ **综卦**：䷨ 损
+ **互卦**：䷖ 剥
+ **交卦**：䷟ 恒

### 卦辞

**益，利有攸往，利涉大川。**

```
益，增益，损上益下。《正义》：“益者，增足之名。损上益下，故谓之益。下已有矣，而上更益之，明圣人利物之无已也。”

利有攸往，利涉大川；《正义》：“既上行惠下之道，利益万物，动而无违，何往不利？故曰‘利有攸往’。以益涉难，理绝险阻，故曰‘利涉大川’。”

向秀：“明王之道，志在惠下，故取下谓之损，与下谓之益。”
```


**《彖》曰：益，损上益下，民说无疆；自上下下，其道大光。利有攸往，中正有庆；利涉大川，木道乃行。益动而巽，日进无疆；天族地生，其益五方。凡益之道，与时偕行。**

```
损上益下；《王注》：“震，阳也；巽，阴也。巽非违震者也。处上而巽，不违于下，损上益下之谓也。”

中正有庆，指九五阳刚居中而能益下，故利有攸往。

木道乃行，巽为木，震为动，木道即舟道，以舟涉川，故利涉大川。

益动而巽；上巽，巽顺；下震为动；天地生万物为例说明益道之大。

凡益之道，与时偕行；增益须顺适时，不可兰增泛益。《王注》：“益之为用，施未足也；满而益之，害之道也。故凡益之道，与时偕行也。”
```

**《象》曰：风雷，益；君子以见善则迁，有过则改。**

```
上巽为风，下震为雷，《程传》：“风烈而雷迅，雷激则风怒，二物相益者也。”

见善则迁，有过则改；迁，就，向往；君子观益象，能迁善改过，一次交相增益己德。
```
