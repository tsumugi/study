䷫ 姤

+ **错卦**：䷗ 复
+ **综卦**：䷪ 夬
+ **互卦**：䷀ 乾
+ **交卦**：䷈ 小畜

### 卦辞

**姤，女壮，勿用取女。**

```
姤，相遇。《正义》：“姤，遇也，此卦一柔而遇五刚，故名为姤。”

女壮，勿用取女；用，宜；取，娶；一女遇五男之象，故曰女壮。《集解》引郑玄说：“一阴承五阳，一女当五男，苟相遇耳，非礼之正，故谓之姤。女壮如是，壮健以淫，故不可娶。妇人以婉勉为其德也。”
```

**《彖》曰：姤，遇也，柔遇刚也。勿用取女，不可与长也。天地相遇，品物咸章也；刚遇中正，天下大行也。姤之时义大矣哉！**

```
柔遇刚，柔，指初六；刚，指二至上九。

不可与长；不可与此女长久相处。《集解》引王肃说：“女不可取，以其不正，不可与长久也。”

天地相遇，品物咸章；品物，各类事物；章，彰显；天日若各亢所处，不相交遇，则万物无由彰显。必须二气相遇，乃得化生。

刚遇中正，天下大行；刚谓九五，遇中正，教化大行于天下也。
```

**《象》曰：天下有风，姤；后以施命诰四方。**

```
上乾为天，下巽为风。《正义》：“风行天下，则无物不遇，故为遇象。”

后以施命诰四方；后，君王；诰，传告；君王效法姤象，施令传告四方，以求上下遇合。《集解》：“天下有风，风无不周布；故君以施令，告化四方之民也。”
```
