䷨ 损 

+ **错卦**：䷞ 咸
+ **综卦**：䷩ 益
+ **互卦**：䷗ 复
+ **交卦**：䷞ 咸

### 卦辞

**损，有孚，元吉，无咎，可贞，利有攸往。曷之用？二簋可用享。**

```
损，减损，损下益上。

有孚，元吉，可贞，利有攸往；损当以孚信为前提。《来氏易主》：“凡曰损，本拂人情之事，或过、或不及、或不当其时，皆非合正理而有孚也；非有孚，则不吉、有咎，非可贞之道、不能攸往矣。惟有孚，则元吉也、无咎也、可贞也、利有攸往也，有是四善矣。”

曷之用？二簋可用享；曷，何；何为所用；二簋(guǐ)，微薄之物；享，奉献，祭祀；二簋可用享，当损之时，只要心存孚信，微博之物亦足以奉献与上。《集解》引崔憬说：“曷，何也。言其道上行，将何所用？可用二簋而享也。以喻损下益上，惟在乎心，何必竭于不足而补有余者也？”
```

**《彖》曰：损，损下益上，其道上行。损而有孚，元吉无咎，可贞利有攸往。曷之用？二簋可用享。二簋应有时，损刚益柔有时。损益盈虚，与时偕行。**

```
损下益上，其道上行；言向上奉献，下者自行减损以奉于上。上卦为艮能止，下兑为阴能悦而顺之，故有损下益上之象。《折中》：“如人臣之致身事主，百姓之服役奉公，皆损下益上之事也。必如此，然后上下交而志同，岂非其道上行乎？”

二簋应有时，损刚益柔有时；说明行损必须适时；即不论以二簋奉上，还是损下刚以奉上柔，均需顺应其时。

《正义》：“损刚者，谓损兑之阳爻也；益柔者，谓益艮止阴爻也。人之为德，须备刚柔；就刚柔之中，刚为德长，既为德长，不合恒减，故损之有时。”

损益盈虚，与时偕行；损之道重在适时。《王注》：“自然之质，各定其分，短者不为不足，长者不为有余，损益将何加焉？非道之常，故必与时偕行也。”
《正义》：“凫足非短，鹤胫非长，何须损我以益人？虚此以盈彼？但有时宜永，故应时而行。”
```

**《象》曰：山下有泽，损；君子以惩忿窒欲。**

```
上艮为山，下兑为泽，《正义》：“泽在山下，泽卑山高，但泽之自损以崇山之象也。”

惩忿窒欲，惩，止；窒，堵塞；《正义》：“君子法此损到，以惩止忿怒，窒塞情欲。复人之情也，感物而动；境有顺逆，故情有忿欲。惩者，息其既往；窒者，闭其将来。忿、欲皆有往来，惩、窒互文而相足也。”
```



