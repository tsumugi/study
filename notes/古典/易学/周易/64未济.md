䷿ 未济

+ **错卦**：䷾ 既济
+ **综卦**：䷾ 既济
+ **互卦**：䷾ 既济
+ **交卦**：䷾ 既济

### 卦辞

**未济，亨。小狐汔济，濡其尾，无攸利。**

```
未济，下坎上离，象征事未成。未济六爻均失位，故为事未成之象。

亨，谓事未成正可促使其成，故亨。《正义》：“未济有可济之理，所以得通”。

小狐汔济，濡其尾，无攸利。汔，接近。谓未济虽有可济之理，单弱处事不敬慎，像小狐涉水将竟，却濡湿其尾，必将不能成济而无所丽。《程传》：“狐能渡水，濡尾则不能济”。《折中》：“是戒人敬慎之意，自始济以至于将济，不可一息而忘敬慎也”。
另一种说法，《集解》引干宝说：“汔，涸也。小狐力弱，汔乃可济。水既未涸而乃济至，故尾濡而无所利也”。

小狐之象与初六濡其尾正合，皆是强调慎始慎终之义。乔莱曰：“小狐，专指初也。既济之乱在终，则未济之难在初，过此未必不济也。初爻词亦曰‘濡其尾’，则彖中小狐指初明矣”。
```

**《彖》曰：未济亨，柔得中也。小狐汔济，未出中也。濡其尾，无攸利，不续终也。虽不当位，刚柔应也。**

```
柔得中，指六五。《王注》：“以柔处中，不达刚也；能纳刚健，故得亨也”。《正义》：“六五以柔居中下应九二，释未济所以得亨”。

未出中，九二居下卦之中，未能出险。

不续终，指初六居卦下而濡尾，力弱未能持续至终，遂使九二也未能出险。《周易浅述》：“未出中，指二也，九二在坎险之中，未能出也；不续终，指初也，初在下为尾。二所以不能出险，以初阴柔力弱，故首济尾不济，不能续期后也”。


虽不当位，刚柔应也；六爻不当位，但刚柔有应，故能化未济为既济，释未济亨之理。《王注》：“位不当，故未济；刚柔应，故可济”。《正义》：“凡言未者，今日虽未济，复有可济之理。以其不当其位，故即时未济；刚柔皆应，是得相拯，是有可济之理。故称未济，不言不济也”。
```

**《象》曰：火在水上，未济；君子以慎辨物居方。**

```
火在水上，上为离为火，下为坎为水。《正义》：“火在水上，不能烹饪，未能济物，故曰‘未济’”。

君子以慎辨物居方；居，处；方，所；君子观未济刚柔居位不当之象，悟知未济之时必须审慎辨物，使各居其所，则可促成既济。《王注》：“辨物居方，令物各当其所”。《来氏易注》：“慎辨物使物以群分，慎居方使方以类聚，则分定不乱，阳居阳位，阴居阴位，未济可成既济矣”。
《重定费氏易》引项安世说：“必加慎者，以其未济也。水火交则有难，辨之不早辨，居之不得其所，皆难之所生也”。
```

### 爻辞

初六，**濡其尾，吝**

初六以柔处坎险之下，时当未济，急欲与上应九四而不能谨慎持中，故为小狐濡尾之象，未能成济，故其行必吝。《王注》：“处未济之初，最居险下，不可以济者也，而欲之其应，进则溺身”。《折中》引张振渊海说：“卦辞谓小狐，正指此爻。新进喜事，急欲求济，而反不能济”。

**《象》曰：濡其尾，亦不知极也**

极，中，指初六居下失中。《尚氏学》：“濡尾故不知极，言初在下失中”。《来氏易注》：“极者，终也。即彖传 ’濡其尾，无攸利，不续终‘也，言不量其才力而进，以至濡其尾，亦不知其终之不济者也”。

既济初九濡尾无咎，未济初六濡尾言吝，陈梦雷曰：“既济阳刚得正，离明之体，当既济之时，之缓急而不轻进，故无咎；次则才柔不正，坎险之下，又当未济之时，冒险躁进，故吝”。


九二，**曳其轮，贞吉**

九二以刚中居未济之时，虽应六五，但尚未出险，谨慎而不敢轻进，故有曳轮之象；以此谨慎守正，故吉。《折中》引潘梦旂说：“九二刚中，力足以济者也；然身在坎中，未可以大用，故曳其轮，不敢轻进，待时而动，乃为吉也。不量时度力，而勇于赴难，适以败事矣”。

**《象》曰：九二贞吉，中以行正也**

《折中》曰：既济之时，初、二两爻犹未敢轻济，况未济乎？故此爻曳轮之戒，与既济同。而差一位者，时不同也。


六三，**未济，征凶，利涉大川**

六三以柔居坎险之上，力弱失正，此时不宜躁进，故征必凶。

利涉大川，从正面勉励，说六三下比九二，若能不自求济，而与九二同舟共济，则可出险。
《王注》：“二能拯难，而已比之，弃己委二，载二而行，溺可得乎？何忧未济？故曰利涉大川”。《本义》：“以柔乘刚，将出乎坎，有利涉之象”。

**《象》曰：未济征凶，位不当也**

俞琰曰：“六爻皆位不当，而独与三曰位不当，以六三才弱处下体之上也”。


九四，**贞吉，悔亡；震用伐鬼方，三年有赏于大国**

九四以阳处上卦之始，事将可济，虽失正有悔，但能努力趋正则吉而悔亡。《本义》：“以九居四，不正而有悔也；能勉而贞，则悔亡矣”。

震，以雷震之势；有赏于大国，被封赏为大国之侯。《本义》：“然以不贞之资，欲勉而贞，非极其阳刚用力之久不能也，故为伐鬼方三年而受赏之象”。

**《象》曰：贞吉悔亡，志行也**

《学易记》阴雷思说：“先言贞吉悔亡，而后言伐鬼方，先自治而后治人也”。

六五，**贞吉无悔；君子之光，有孚吉**

君子之光，喻六五局上挂离明之中，处未济之盛位，体禀文明，能持正必将或吉无悔；又应二比四，犹如焕发君子之光，以诚信待物，其时可济，故有孚吉。《本义》：“以六居五，亦非正也；然文明之主，居中应刚，虚心求下之助，故得贞而吉且无悔。又有光辉之盛，信实而不妄，吉之又吉也”。

**《象》曰：君子之光，其晖吉也**

晖，光；《程传》：“光盛则有晖；晖，光之散也。君子积充而光盛，至于有晖，善之至也。故云重吉”。


上九，**有孚于饮酒，无咎；濡其首，有孚失是**

上九阳居未济之极，物极必反，遂成既济，则诸事皆当，心无烦忧，故信任于下，自可饮酒逸豫，无所咎害。《王注》：“未济之极，则反于既济，既济之道，所任者当也，所任者当，则可信之无疑，而己逸焉”。

是，正也；失是，有失正道。反面设诫，说上九若自逸无度，荒废其事，将有濡首之危，则是过分委任于人致失正道。《王注》：“以其能信于五，故的逸豫而不忧于事之废；苟不忧于事之废，而耽于乐之甚，则至于失节矣。由于有孚，失于是矣，故曰’濡其首，有孚失是‘也”。

**《象》曰：饮酒濡首，亦不知节也**

上九已从未济转为既济，但若逸乐至极，必将再从既济返回未济。爻辞无咎，含善补过之义，正见设诫之深。

### 总论

