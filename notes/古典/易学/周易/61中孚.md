䷼ 中孚

+ **错卦**：䷽ 小过
+ **综卦**：䷼ 中孚
+ **互卦**：䷚ 颐

### 卦辞

**中孚，豚鱼吉，利涉大川，利贞**

```
下兑上巽，象征中心诚信。《正义》：“信发于中，谓之中孚”。

豚鱼，小猪小鱼，喻微隐之物。中孚之德广被微物，故获吉祥。
《正义》：“鱼者，虫之幽隐；豚者，兽之微贱。人主内有诚信，则虽微隐之物，信皆及也”。
《程传》：“孚信能感于豚鱼，则无不至矣，故吉”。

利涉大川，有中孚之德则利于涉难，利于守正。《正义》：“既有诚信，光被万物，万物得宜。以斯涉难，何往不通？故曰：‘利涉大川’。信而不正，凶邪之道，故利在贞也”。

朱熹曾经辨析“孚”与“信”之间的区别，认为存于中为孚，见于事为信。“孚”从爪从子，中所抱着，实有物也；中间实有物，所以人自信之。
```

**《彖》曰：中孚，柔在内而刚得中。说而巽，孚乃化邦也。豚鱼吉，信及豚鱼也；利涉大川，乘木舟虚也；中孚以利贞，乃应乎天也。**

```
柔在内，指六三、六四处于卦中；刚得中，九二、九五得中。从全卦看，两阴居中，犹如中虚至诚；从上下卦看，两阳分处其中，犹如中实有信，故谓中孚。
《程传》：“二柔在内，中虚为至诚之象；二刚得上体之中，中实为孚之象，卦所以为中孚也”。

说而巽，指下卦兑为悦，上卦为巽为和顺，从上下两卦释中孚之义，谓上下交孚，则其信可以化邦。《程传》：“上巽下兑，为上至诚以顺巽于下，下有孚以说从其上。如是，其孚乃能化于邦国也”。

乘木舟虚，指上巽为木为舟，下兑为泽，木在泽上，有乘舟之象，故曰利涉大川。虚，此处亦指舟。一说虚为舟之虚，《程传》：“卦虚中，为虚舟之象”。

乃应乎天，《正义》：“天德刚正，而气序不差，是正而信也。今信不失正，乃得应于天，是中孚之盛，故须济以利贞也”。

本卦中二爻阴虚，蕴含着诚信须以中虚为本的哲理。《重定费氏学》引曾国藩说：“人必虚中而不著一物，而后能真实无妄。盖实者，不欺之谓也。人之所以欺人、所以自欺者，以心中别著私物也。不欺者，心无私著。是故天下之至诚，天下之至虚者也。灵明无著，物来顺应，是之谓虚，是之谓诚而已矣”。
```

**《象》曰：泽上有风，中孚；君子以议狱缓死。**

```
上卦为巽为风，下卦为兑为泽，故曰泽上有风。《正义》：“风行泽上，无所不周，其犹信之被物，无所不至，故曰‘泽上有风，中孚’”。

议狱缓死，指君子效法中孚之象，广施信德，乃至慎议狱，宽缓死刑。《尚氏学》：“议狱缓死，欲孚及罪人而向善也”。

《折中》引徐几说：“噬嗑、丰以其有离之明，震之威也。贲次噬嗑，旅次丰，离明不易，震皆反为艮矣，盖明贵无时不然，威则有时当止。至于中孚则全体似离，互体有震艮，而又兌以议之，巽以緩之，圣人即象垂教，其忠厚恻怛之意，見于謹刑如此。”
```

### 爻辞

初九，**虞吉，有它不燕**

虞，安；燕，同宴，也是安的意思。有它，有应与他方，此处之六四。初九以阳居中孚之始，能安心守诚则吉；虽与六四相应，但是有九二阻挡，欲有它往应比不安事。
《集解》引荀爽说：“虞，安也。初应于四，宜自安虞，无意于四则吉，故曰‘虞吉’；四者承五，有它意于四，则不安，故曰‘有它不燕’也”。
《尚氏学》：“有它谓不安于初，不顾二阻，而它往应四，则不燕也”。
《王注》认为“虞”为“专”，“为信之始，而应在四，得乎专吉者也；志未能变，系心于一，故‘有它不燕’也”。

**《象》曰：初九虞吉，志未变也。**

志未变，《集解》引荀爽说：“初位潜藏，未得变而应四也”。

初九为勿用之位，能慎守诚信而无所求必吉。


九二，**鸣鹤在阴，其子和之；我有好爵，吾与尔靡之**

鹤，指九二；阴，山阴，九二处两阴之下(上有艮，故曰山阴)；其子，九五。九二阳刚居中，笃实诚信，声闻于外，九五处上，亦以诚德遥相应和。
《本义》：“九二中孚之实，而九五亦以中孚之实应之”。

我有好爵，吾与尔靡之；我，吾均指九二；尔，指九五；爵，酒器；靡，共；这两句说明九二、九五以诚信相互感通，犹如以美酒共同饮乐。

**《象》曰：其子和之，中心愿也。**

中心，内心；指二、五以真诚的意愿相互应和。《程传》：“谓诚意所愿也，故通而相应”。

《系辞》引孔子语释本爻之义曰：“君子居其室，出其言善，则千里之外应之，况其迩者乎？出其言不善，则千里之外违之，况其迩者乎？” 其旨在于揭明心念真诚，虽远亦能相应，即程颐所谓“至诚感通之理”。


六三，**得敌，或鼓或罢，或泣或歌**

敌，《集解》引荀爽说：“三、四俱阴，故称敌”。罢，谓疲；指六三阴柔失正，与六四为敌，有存心不诚而躁动之象，故击鼓欲进；但四位柔正，三不能取胜，只得疲惫而无退，又惧四反击，不免忧惧悲泣；而六四守正，不加侵害，遂无忧而歌。
《王注》：“以阴居阳，欲进者也。欲进而骇敌，故或鼓也；四履正而承五，非己所克，故或罢也；不胜而退，惧见侵陵，故或泣也；四履乎顺，不与物校，退而不见害，故或歌也。不量其力，进退无恒，惫可知也”。


**《象》曰：或鼓或罢，位不当也。**

六三不当位，自树其敌，故有鼓、罢、泣、歌之象。正如人心不诚，私念杂起，往往多方钻营，言行无常，但终究徒劳无益。《折中》引刘牧说：“人惟信不足，故言行之间变动不常如此”。

六四，**月几望，马匹亡，无咎**

几望，月亮将满未盈；匹，配，指初九与六四阴阳互应。六四处中孚之时，柔顺居正，上承九五，犹如阴德方盛而不衰，遂有月几望之象；既已专事九五，则不可分心应初，故必如马亡其匹、与初割绝，才能无咎。
《本义》：“六四阴柔得正，位近于君，为月几望之象；马匹，谓初与四为匹，四乃绝之，而上以信于五，故为马匹亡之象。占者如是，则无咎也”。

**《象》曰：马匹亡，绝类上也。**

绝类上；类，初九；上，上承；《程传》：“绝其类而长从五也”。

诚信必须专一，故九四绝初，才能承五，《折中》：“孚不容于有二”。

九五，**有孚挛如，无咎**

挛，牵系；如，语气词；谓九五阳刚中正，为《中孚》之主，能以诚信广系天下之心，则天下亦以诚信相应，故无所咎害。
《折中》引胡瑗说：“居尊而有中正之德，是有至诚至信之心，发之于内而交之于下，以系天下之心，上下内外皆以诚信相通，是得为君之道，何咎之有？”

**《象》曰：有孚挛如，位正当也。**

《大象》中的“孚乃化邦”即指此爻，胡文炳：“六爻不言孚，惟九五言之，九五孚之主也”。

上九，**翰音登于天，贞凶**

翰，高飞；翰音，飞鸟鸣音；上九居中孚之极，诚信衰而虚伪起，遂有翰音虚生于天之象；但毕竟具备阳刚本质，故爻辞有设守贞防凶之诫。
《王注》：“翰，高飞也；飞音者，音飞而实部从之谓也。居卦之上，处信之终，信终而衰，忠笃内丧，华美外扬，故曰翰音登于天也”。
《正义》：“信衰而诈起，若鸟之翰音登于天，虚声远闻也”。

**《象》曰：翰音登于天，何可长也？**

九二鸣鹤在阴，上九翰音登天，义、一笃实一虚伪，恰可对照。苏轼：“九二在阴而子和，上九飞鸣而登天，其道盖相反也”。

### 总论

中孚阐明中心诚信之义。

六爻中最受推崇的是二、五两爻。