### 系辞上

**天尊地卑，乾坤定矣。卑高以陈，贵贱位矣。动静有常，刚柔断矣。方以类聚，物以群分，吉凶生矣。在天成象，在地成形，变化见矣。是故刚柔相摩，八卦相荡。鼓之以雷霆，润之以风雨；日月运行，一寒一暑。乾道成男，坤道成女。乾知大始，坤作成物。乾以易知，坤以简能；易则易知，简则易从；易知则有亲，易从则有功；有亲则可久，有功则可大；可久则贤人之德，可大则贤人之业。易简，而天下之理得矣；天下之理得，而成位乎其中矣。**

```
天尊地卑；周易以阴阳为本，乾坤为易之门户，先明天尊地卑，定乾坤之体。即先确定一个大的等级框架。

动静有常；常，常规，规律；断，分；阳动、阴静，阳刚、阴柔，分辨阴阳、刚柔和动静的不同特点。

方以类聚，物以群分；方，道，抽象的观念；物，具体的事物；各种观念和物象都按照阴阳、刚柔和动静的不同特点，同性的聚集在一起，分为不同的类和群。在大的等级框架下，万物按照阴阳分类。“顺其所同则吉，乖其所趣则凶”，如果遇到了同类就吉，遇到了相反的类别就凶。

在天成象，在地成形，变化见矣。天地物象也显现出阴阳变化的道理。

刚柔相摩，八卦相荡。摩，切摩交感；荡，推移变动；  乾、坤交感形成八卦，八卦又两两重叠推变，形成六十四卦。六十四卦体现了万物的产生本于阴阳交感。

鼓之以雷霆，润之以风雨；日月运行，一寒一暑；自然物象的阴阳变化。

乾道成男，坤道成女；人类的阴阳变化。

乾知大始，坤作成物；知，为，作；大始，太始，最初创造；成物，生成万物；乾为大始，万物资始也；坤作成物，万物资生。

乾以易知，坤以简能；易，平易；知，知道；简，简约；乾的太初创始纯发自然，无所艰难；坤的生产万物静承于乾，不须繁劳。前者平易为人所知，后者以简约见其功。尚秉和：“乾之德刚健纯粹，施仁育万物而已，故曰易；坤之德收啬闭藏，顺阳成事而已，故曰简。”

易则易知，简则易从。《本义》：“人之所为，如乾之易，则其心明白，而人易知；如坤之简，则其事要约，而人易从。易知，则与之同心者多，故有亲；易从，则与之协力者众，故有功。有亲则一于内，故可久；有功则兼于外，故可大。德，谓得于己者；业，谓成于事者。”

易简，而天下之理得矣；天下之理得，而成位乎其中矣。成位，确定地位；中，适中。易简之道，说明天下的道理尽在其中，人得其道，就能参合天地所宜而居处适中的地位。

本章包括三个部分，第一部分说明乾坤定位，宇宙间的不变法则；第二部分推阴阳变化，说明变易之道；第三部分分析易简这里。即郑玄所说的易的三义：
+ 变易
+ 简易
+ 不易
```


**圣人设卦观象，系辞焉而明吉凶，刚柔相推而生变化。是故吉凶者，失得之象也。悔吝者，忧虞之象也。变化者，进退之象也。刚柔者，昼夜之象也。六爻之动，三极之道也。是故君子所居而安者，《易》之序也。所乐而玩者，爻之辞也。是故君子居则观其象而玩其辞，动则观其变而玩其占。是以自天佑之，吉无不利。**

```
圣人设卦观象，系辞焉而明吉凶，刚柔相推而生变化；设卦观象，观察物象以设立卦形；系辞，即卦爻辞；刚柔，即阴阳爻；这三句说周易的创作，通过卦象喻示事物吉凶、变化的道理。《正义》：“谓圣人设画其卦之时，莫不瞻观物象然后设之卦象，则有吉有凶。有吉有凶，若不系辞，其理未显，故系属吉凶之文辞于其卦爻之下，而显明此卦此爻吉凶也。”

吉凶者，失得之象也。悔吝者，忧虞之象也。变化者，进退之象也。吉、凶、悔、吝，都是周易的占辞；悔，悔恨；吝，憾惜；忧虞，忧虑；吉为得，凶为失；悔吝则知忧虞，可趋吉避凶。刚柔变化如人事进退，昼夜交替。《本义》：“柔变而趋于刚者，退极而进也；刚化而趋于柔者，进极而退也。既变而刚，则昼而阳矣，既化而退，则夜而阴矣。”

六爻之动，三极之道也；三极，即三才，天地人。六爻的变化，体现天地人变化的道理。三才与六爻的对应，主要有三种说法
+ 郑玄：二为地道，三为人道，五为天道
+ 崔憬：初、二为地道，三、四为人道，五上为天道
+ 陆绩：初、四为下极(地)，二、五为中极(人)，三、上为上极(天)

君子所居而安者，《易》之序也。所乐而玩者，爻之辞也；《易》之序；六爻的序位，即初九、九三等；君子之所以能居处安稳，是因为效法易之序，而守其本位。一种说法，序为象。乐而玩，一说乐为变。

自天佑之，吉无不利；此引用大有卦上九的爻辞，总结，说明君子玩易，有利于修身处世。

本章是对于周易的直接论述。《本义》：“言圣人作易，君子学易之事”。包括两个部分，第一部分追溯周易的创作过程；第二部分阐明君子观象玩辞、观变玩占，足以明理，又可以趋吉避凶。
```

**彖者，言乎象者也；爻者，言乎变者也。吉凶者，言乎其失得也。悔吝者，言乎其小疵也。无咎者，善补过也。是故列贵贱者存乎位，齐小大者存乎卦，辩吉凶者存乎辞，忧悔吝者存乎介，震无咎者存乎悔。是故卦有小大，辞有险易。辞也者，各指其所之。**

```
彖者，言乎象者也；彖，彖辞，即卦辞，卦辞总一卦的象征意义。

爻者，言乎变者也；爻，爻辞；爻辞分说一爻的变化。

列贵贱者存乎位；位，爻位；六爻的序位由初到上，有尊卑贵贱之分。

齐小大者存乎卦；齐，正，确定；小，阴卦；大，阳卦。

忧悔吝者存乎介；介，细小；忧虑悔吝之象在于预防小的过失，王弼：“忧悔吝之时，其介不可慢也。即悔吝者，言乎小疵也。”

震无咎者存乎悔；震，震动惊惧；悔，悔悟；震惧无咎之象，在于及时悔悟。

卦有小大，辞有险易。辞也者，各指其所之；险，凶险之辞；易，吉亨之辞；之，适，所趋避的方向。卦分阴阳，辞有吉凶，卦爻辞的宗旨在于指明趋吉避凶的途径。

尚秉和认为，“各指其所之”有两层含义
+ 应爻之间的趋向，初之四、二之五、三之上，其爻在此，其辞往往指应爻，应爻即所之。
+ 阴阳异性之间的比附，趋适；阳遇阳则敌，遇阴则通；阴遇阴则敌，遇阳则通。

本章主要说明卦爻辞的象征义例。《本义》：“释卦爻辞之通例。” 吉凶、悔吝、无咎都是最常见的占辞，结合卦体大小、爻位高低来辨别吉凶。
```

**《易》与天地准，故能弥纶天地之道。仰以观于天文，俯以察于地理，是故知幽明之故；原始反终，故知死生之说；精气为物，游魂为变，是故知鬼神之情状。与天地相似，故不违；知周乎万物而道济天下，故不过；旁行而不流，乐天知命，故不忧；安土敦乎仁，故能爱。范围天地之化而不过，曲成万物而不遗，通乎昼夜之道而知，故神无方而《易》无体。**

```
《易》与天地准；准，等，同；周易的创作与天地相准拟。

弥纶天地之道；弥，大；纶，包络，普遍包含；尽含天地之道；

仰以观于天文，俯以察于地理，是故知幽明之故；天文，天象，日月星辰；地理，地形，山川原野；幽，无形之象；明，有形之象；故，事理；用《易》的原理观察天文、地理，可以知道有形和无形的事理。

原始反终，故知死生之说；原，推原；反，反求；用《易》的原理推始求终，可知事物生死的规律。

精气为物，游魂为变，是故知鬼神之情状；精气，阴阳凝聚之气，生命赖以生存的因素，即神；游魂，精气游散生成的变异，生命消亡的象征，即鬼；用《易》理考察精气凝聚、游魂离散的变异，可知神鬼的情状，与死生之说相承。《正义》：“精气为物者，谓阴阳精灵之气，氤氲积聚而为万物也。游魂为变着，物既积聚，极则分散，将散之时，浮游精魂，去离物形，而为改变，则生变为死，成变为败，或未死之间变为异类也。但极聚散之理，则知鬼神之情状也。言圣人以易之理而能然也。”


与天地相似，故不违；不违，不违背天地自然规律。

知周乎万物而道济天下，故不过；过，偏差；通《易》者知识广备可弘济天下。《正义》：“所为皆得其宜，不有愆过使物失分也。”

旁行而不流；旁行，旁推而慎行权变；流，流溢淫滥。《本义》：“旁行者，行权之知也；不流者，守正之仁也。” 知《易》者因时权变既旁行又不流。

安土敦乎仁，故能爱；《折中》：“安土者，随寓而安也；敦乎仁者，不失其天地生物之心也。安土而敦乎仁，则无适而非仁矣，所以能爱也。”

范围天地之化而不过，曲成万物而不遗；范，法；围，周；化，化育；过，过失；曲，曲尽细密；《正义》：“言法则天地以施其化，而不有过失违天地者也。圣人随变而应，屈曲委细成就万物，而不有遗弃细小而不成也。”

通乎昼夜之道而知；昼夜，即阴阳，易道足以会通阴阳之理而无所不知。

故神无方而《易》无体；总结上三句并本章大旨，以神的奥妙不拘泥于一方，比拟易道的变化不拘泥于一体，明阴阳不测之理。《集解》引干宝说：“否泰盈虚者，神也；变而周流者，易也。言神故万物而无常方，易之应变化而无定体也。” 《纂疏》：“自阴阳言之，谓之神，故神之鼓万物无常方；自乾坤言之，谓之易，故易之应变化而无定体。”

本章主要说明周易法则的广泛运用，通晓易理的益处，以及盛赞易道广大，足以贯通天地、万物和阴阳之理。《本义》：“言易道之大，圣人用之如此。”
```

**一阴一阳之谓道，继之者善也，成之者性也。仁者见之谓之仁，知者见之谓之知，百姓日用而不知，故君子之道鲜矣！显诸仁，藏诸用，鼓万物而不与圣人同忧，盛德大业至矣哉！富有之谓大业，日新之谓盛德。生生之谓易，成象之谓乾，效法之谓坤，极数知来之谓占，通变之谓事，阴阳不测之谓神。**

```
一阴一阳之谓道；用阴阳变化来阐释道的概念。《本义》：“阴阳迭运者气也，其理则所谓道。”

继之者善也，成之者性也；继，传继，指乾道发挥开创万物；成，生成，指坤道孕育万物。

故君子之道鲜矣；众人不能知道，故仁者谓之仁，知者谓之知，百姓则由之而不知。君子之道，人鲜克知也。

显诸仁，藏诸用；道显现于仁德，潜藏于日用。《正义》：“言道之为体，显见仁功、衣被万物，是显诸仁也；谓潜藏功用、不使物知，是藏诸用也。”

鼓万物而不与圣人同忧；与圣人之忧不同，天地之道化育万物与圣人之体道为用的区别，前者自然无为，后者有为而未免有忧患，故称不同。

盛德大业至矣哉。至，极；《正义》：“圣人为功用之母，体同于道，万物由之而通，众事以之而理，是圣人极盛之德、广大之业至极矣哉。于行谓之德，于事谓之业。”

富有之谓大业，日新之谓盛德；《集解》：“物无不备，故曰富有；变化不息，故曰日新。”  圣人之业在于广泛获得万物的归附，德在于日日更新。

生生之谓易；阴阳相转易相生，易，指周易的变异思想。

成象之谓乾，效法之谓坤。成象，成天之象；效法，效地之法；说明乾坤两卦的画成，是天地阴阳的象征。

极数知来之谓占，通变之谓事；《正义》：“穷极蓍策之数，预知来事，占问吉凶，故谓之占也。物之穷极，欲使开通，须知变化乃得通也。凡天下之事，穷则须变，万事乃生，故云‘通变之谓事’。”

阴阳不测之谓神；阴阳变化的神妙，不可测定。《正义》：“天下万物，皆由阴阳或生活成，本其所由之理，不可测量之谓神也。”

本章主要论述道的意义，然后辨析一样变化之理的体现。
```

**夫《易》广矣大矣！以言乎远则不御，以言乎迩则静而正，以言乎天地之间则备矣。夫乾，其静也专，其动也直，是以大生焉。夫坤，其静也翕，其动也辟，是以广生焉。广大配天地，变通配四时，阴阳之义配日月，易简之善配至德。**

```
以言乎远则不御，以言乎迩则静而正；不御，无止境，不可穷尽。迩，近；静而正，宁静端正，不见邪僻。

夫乾，其静也专，其动也直，是以大生焉；《集解》引宋衷说：“乾静不用事，则清净专一，含养万物矣；动而用事，则直道而行，导出万物矣。一专一直，动静有时，而物无夭卒，是以大生也。”

夫坤，其静也翕，其动也辟，是以广生焉；翕，闭合；辟，开。《集解》引宋衷说：“坤静不用事，闭藏微伏，应育万物矣；动而用事，则开闭群蛰，敬导沉滞以。一翕亿闭，动静不失时，则物无灾害，是以广生也。”

易简之善配至德；说明乾坤之道，可以与天地、四时、日月、至德相配合。

本章主要论述乾坤所象征的阴阳性质。
```

**子曰：“《易》其至矣乎！夫《易》，圣人所以崇德而广业也。知崇礼卑，崇效天，卑法地。天地设位，而《易》行乎其中矣。成性存存，道义之门。”**

```
知崇礼卑；知，智；礼，理解。人的智慧以崇高为贵，礼以谦下为贵。《韩注》：“知以崇为贵，礼以卑微用。”

天地设位，而《易》行乎其中矣；《来氏易注》：“天清地浊，知阳礼阴，天地设位，而知、礼之道即行乎其中矣。”

成性存存，道义之门；存存，存而又存，不断涵养保存之意。用易理修身，成其性而存之又存，就可以通往道义。《本义》：“成性，本成之性；存存，存而又存，不已之义。”

本章说明易理与修身的关系。
```

**圣人有以见天下之赜，而拟诸其形容，象其物宜，是故谓之象。圣人有以见天下之动，而观其会通，以行其典礼，系辞焉以断其吉凶，是故谓之爻。言天下之至赜而不可恶也，言天下之至动而不可乱也。拟之而后言，议之而后动，拟议以成其变化。“鸣鹤在阴，其子和之；我有好爵，吾与尔靡之。”子曰：“君子居其室，出其言善，则千里之外应之，况其迩者乎？居其室，出其言不善则千里之外违之，况其迩者乎？言出乎身，加乎民；行发乎迩，见乎远。言行，君子之枢机，枢机之发，荣辱之主也。言行，君子之所以动天地也，可不慎乎？”“同人，先号咷而后笑。”子曰：“君子之道，或出或处，或默或语。二人同心，其利断金，同心之言，其臭如兰。” “初六，藉用白茅，无咎。”子曰：“苟错诸地而可矣，藉之用茅，何咎之有？慎之至也。夫茅之为物薄而用可重也，慎斯术也以往，其无所失矣！”“劳谦，君子有终，吉。”子曰：“劳而不伐，有功而不德，厚之至也。语以其功下人者也。德言盛，礼言恭；谦也者，致恭以存其位者也。”“亢龙有悔。”子曰：“贵而无位，高而无民，贤人在下位而无辅，是以动而有悔也。” “不出户庭，无咎。”子曰：“乱之所生也，则言语以为阶。君不密则失臣，臣不密则失身，几事不密则害成。是以君子慎密而不出也。”子曰：“作《易》者其知盗乎？《易》曰：‘负且乘，致寇至。’负也者，小人之事也。乘也者，君子之器也。小人而乘君子之器，盗思夺之矣；上慢下暴，盗思伐之矣。慢藏诲盗，冶容诲淫。《易》曰：‘负且乘，致寇至。’盗之招也。”**

赜(zé)，幽深难见，指事物深奥的道理。圣人作易之时，发现事理有幽隐深奥者，故取常见的形象来比拟说明。

象其物宜；象，象征；宜，恰当适宜。圣人所拟取的象征必切合与特定事物的意义。

观其会通，以行其典礼，系辞焉以断其吉凶；会通，会合变通；典礼，典法礼仪；

**大衍之数五十，其用四十有九。分而为二以象两，挂一以象三，揲之以四以象四时，归奇于仂以象闰；五岁再闰，故再仂而后挂。天一，地二，天三，地四，天五，地六，天七，地八，天九，地十。天数五，地数五，五位相得，而各有合。天数二十有五，地数三十，凡天地之数五十有五，此所以成变化而行鬼神也。乾之策，二百一十有六；坤之策，百四十有四。凡三百有六十，当期之日。二篇之策，万有一千五百二十，当万物之数也。是故四营而成《易》，十有八变而成卦，八卦而小成。引而伸之，触类而长之，天下之能事毕矣。显道神德行，是故可与酬酢，可与佑神矣。子曰：“知变化之道者，其知神之所为乎？”**


**《易》有圣人之道四焉：以言者尚其辞，以动者尚其变，以制器者尚其象，以卜筮尚其占。是以君子将有为也，将有行也，问焉而以言，其受命也如响。无有远近幽深，遂知来物。非天下之至精，其孰能与于此？参伍以变，错综其数，通其变，遂成天地之文；极其数，遂定天下之象。非天下之至变，其孰能与于此？《易》无思也，无为也，寂然不动，感而遂通天下之故。非天下之至神，其孰能与于此？夫《易》，圣人之所以极深而研几也。唯深也，故能通天下之志；唯几也，故能成天下之务；唯神也，故不疾而速，不行而至。子曰“《易》有圣人之道四焉”者，此之谓也。**


**子曰：“夫《易》何为者也？夫《易》开物成务，冒天下之道，如斯而已者也。”是故圣人以通天下之志，以定天下之业，以断天下之疑。是故蓍之德圆而神，卦之德方以知，六爻之义易以贡。圣人以此洗心，退藏于密，吉凶与民同患。神以知来，知以藏往，其孰能与于此哉？古之聪明睿知，神武而不杀者夫。是以明于天之道，而察于民之故，是兴神物以前民用。圣人以此齐戒，以神明其德夫。是故阖户谓之坤，辟户谓之乾；一阖一辟谓之变，往来不穷谓之通；见乃谓之象，形乃谓之器；制而用之谓之法，利用出入、民咸用之谓之神。是故《易》有太极，是生两仪，两仪生四象，四象生八卦，八卦定吉凶，吉凶生大业。是故法象莫大乎天地，变通莫大乎四时，县象著明莫大乎日月，崇高莫大乎富贵。备物致用，立成器以为天下利，莫大乎圣人。探赜索隐，钩深致远，以定天下之吉凶，成天下之亹亹者，莫大乎蓍龟。是故天生神物，圣人则之；天地变化，圣人效之；天垂象，见吉凶，圣人象之。河出图，洛出书，圣人则之。《易》有四象，所以示也；系辞焉，所以告也；定之以吉凶，所以断也。**


**《易》曰：“自天佑之，吉无不利。”子曰：“佑者，助也，天之所助者顺也，人之所助者信也，履信思乎顺，又以尚贤也。是以‘自天佑之，吉无不利’也。”子曰：“书不尽言，言不尽意。”然则圣人之意，其不可见乎？子曰：“圣人立象以尽意，设卦以尽情伪，系辞焉以尽其言，变而通之以尽利，鼓之舞之以尽神。”乾坤，其《易》之缊邪？乾坤成列，而《易》立乎其中矣。乾坤毁，则无以见《易》。《易》不可见，则乾坤或几乎息矣。是故形而上者谓之道，形而下者谓之器，化而裁之谓之变，推而行之谓之通，举而错之天下之民谓之事业。是故夫象，圣人有以见天下之赜，而拟诸其形容，象其物宜，是故谓之象。圣人有以见天下之动，而观其会通，以行其典礼，系辞焉以断其吉凶，是故谓之爻。极天下之赜者存乎卦，鼓天下之动者存乎辞，化而裁之存乎变，推而行之存乎通，神而明之存乎其人，默而成之，不言而信，存乎德行。**


### 系辞下



