
## 序卦传

分析《周易》与六十四卦编排顺序，并揭示诸卦前后相承次序的专论。

按照《周易》的上下经分为两段，前段乾坤到坎离；后段经咸恒到既济未济。

论述了六十四卦之间的前后联系，并用简约的语言概括了卦义。但为了建立完整的因果链条，对卦义只取所需。

只有三个卦未说名字
+ 乾，天
+ 坤，地
+ 咸，夫妇之道


对六十四卦顺序结构，主要从两个方面分析
+ 相因：揭示前后卦的相承关系，条件关系和蕴含关系。
  - 相承关系："饮食必有讼"
  - 条件关系："物稚不可不养也"
  - 蕴含关系："物生必蒙"
+ 相反：揭示前后卦的逆转变化关系。示例："泰者，通也。物不可终通，故受之以否"

《序卦传》通过对六十四卦卦序的分析，表达了作者对自然和社会的认识，包括
+ 天地是万物的根源。
+ 自然和人类社会的发展历程: 先有自然，后有人类；家庭时社会的基础。
+ 穷极则反的对立转化思想，而且这种转化是无穷的。

原文

有天地，然后万物生焉。

盈天地之间者唯万物，故受之以屯；屯者，盈也，物之始生也。

物生必蒙，故受之以蒙；蒙者，蒙也，物之稚也。

物稚不可不养也，故受之以需；需者，饮食之道也。

饮食必有讼，故受之以讼。

讼必有众起，故受之以师；师者，众也。

众必有所比，故受之以比；比者，比也。

比必有所畜，故受之以小畜。

物畜然后有礼，故受之以履。

履而泰然后安，故受之以泰；泰者，通也。

物不可终通，故受之以否。

物不可终否，故受之以同人。

与人同者，物必归焉，故受之以大有。

有大者，不可以盈，故受之以谦。

有大而能谦必豫，故受之以豫。

豫必有随，故受之以随。

以喜随人者必有事，故受之以蛊；蛊者，事也。

有事而后可大，必受之以临；临者，大也。

物大然后可观，必受之以观。

可观而后有所合，必受之以噬嗑；嗑者，合也。

物不可以苟合而已，故受之以贲； 贲者，饰也。

致饰然后亨则尽矣，故受之以剥；剥者，剥也。

物不可终尽，剥穷上反下，故受之以复。

复则不妄矣，故受之以无妄。

有无妄然后可畜，故受之以大畜。

物畜然后可养，故受之以颐；颐者，养也。

不养则不可动，故受之以大过。

物不可以终过，故受之以坎；坎者，陷也。

陷必有所丽，故受之以离；离者，丽也。


有天地，然后有万物；有万物，然后有男女；有男女，然后有夫妇；有夫妇，然后有父子；有父子，然后有君臣；有君臣，然后有上下；有上下，然后礼义有所错。

夫妇之道不可以不久也，故受之以恒；恒者，久也。

物不可以久居其所，故受之以遯；遯者，退也。

物不可以终遯，故受之以大壮。

物不可以终壮，故受之以晋；晋者，进也。

进必有所伤，故受之以明夷；明夷者，伤也。

伤与外比反其家，故受之以家人。

家道穷必乖，故受之以睽；睽者，乖也。

乖必有难，故受之以蹇；蹇者，难也。

物不可以终难，故受之以解；解者，缓也。

缓必有所失，故受之以损。

损而不已必益，故受之以益。

益而不已必决，必受之以夬；夬者，决也。

决必有所遇，故受之以姤；姤者，遇也。

物相遇而后聚，故受之以萃；萃者，聚也。

聚而上者谓之升，故受之以升。

升而不已必困，故受之以困。

困乎上者必反下，故受之以井。

井道不可不革，故受之以革。

革物者莫若鼎，故受之以鼎。

主器者莫若长子，故受之以震；震者，动也。

物不可以终动，止之；故受之以艮；艮者，止也。

物不可以终止，故受之以渐；渐者，进也。

进必有所归，故受之以归妹。

得其所归者必大，故受之以丰；丰者，大也。

穷大者必失其居，故受之以旅。

旅而无所容，故受之以巽；巽者，入也。

入而后说之，故受之以兑；兑者，说也。

说而后散之，故受之以涣；涣者，离也。

物不可以终离，故受之以节。

节而信之，故受之以中孚。

有其信者必行之，故受之以小过。

有过物者必济，故受之以既济。

物不可穷也，故受之以未济终焉。

## 杂卦传

是一篇说明六十四卦卦德的文章。六十四卦的顺序与本经不同，但是仍是二二相耦的。

重视卦组内的逻辑结构，而不是先后卦间的承续关系。


原文:

乾刚坤柔。

比乐师忧。

> 比，亲比，故乐；师，军队，战争，故忧。

临观之义，或与或求。

> 临，居上治民，发号施令，故说与；观是观察采纳民情，故说求。

屯见而不失其居，蒙杂而著。

> 屯是出生时不离开出生地，蒙是蒙蔽，由蒙蔽到曝光。

震，起也；艮，止也。

损、益，盛衰之始也。

大畜，时也；无妄，灾也。

> 大畜是为天所厚，所以说得时；无妄是无所希望，绝望，所以说灾。

萃聚而升不来也。

> 荟萃内聚，由远而近；上升不返，由近而远。

谦轻而豫怠也。

> 谦，自贱，小，谦虚，故轻。豫，傲慢，自大。

噬嗑，食也；贲，无色也。

兑见而巽伏也。

> 兑为显现，由内往外；巽为入，隐伏，由外往内

随，无故也；蛊，则饬也。

> 随为无事而休息，蛊为有事而整治

剥，烂也；复，反也。

> 剥落仅存一阳，前景堪忧，故说烂；复是一阳复生，故说反。

晋，昼也；明夷，诛也。

> 晋是太阳升起，白昼；明夷是太阳落山，黑夜。

井通而困相遇也。

> 井是源头活水，给养不绝，故说通；困是受困而失遇。

咸，速也；恒，久也。

> 咸，感，男女恋爱，时间短；恒是成家立业，故时间长。

涣，离也；节，止也。

> 涣，涣散；节，节制，收束。

解，缓也；蹇，难也。

> 解，缓解；蹇，遭遇困难

睽，外也；家人，内也。

> 睽，犹如姐妹，同根而不同归；家人，夫妻，不同根而同归。

否、泰，反其类也。

大壮则止，遯则退也。

> 止疑为之，前进，遯，倒退。

大有，众也；同人，亲也。

> 大有是不分彼此，四海俱有，故说众；同人是以类族辨物，同类故说亲。

革，去故也；鼎，取新也。

> 革，革除，去掉故旧；鼎，烹饪新餐

小过，过也；中孚，信也。

> 小过是无心有过，中孚是有心与信。

丰，多故也；亲寡，旅也。

> 丰，家大业大，亲人故旧来攀附；在外旅行，则少有亲人。

离上而坎下也。

> 火焰向上，水流向下

小畜，寡也；履，不处也。

> 小畜是密云不雨，止步不前；履是，不处，不停留，步履不停

需，不进也；讼，不亲也。

> 需是退缩，故说不进；讼是争，故说不亲。

大过，颠也；颐，养正也。

> 大过是永别人世，颐是颐养天年。

归妹，女之终也；渐，女归待男行也；

既济，定也。未济，男之穷也。

> 既济是已经成功，故说定。未济，尚未成功，男子壮志未酬，故说穷。

姤，遇也，柔遇刚也。夬，决也，刚决柔也：

君子之道长，小人之道忧也。

《序卦传》为了建立因果链条，解释卦义时常常违反二二相反的原则，得出了一些错误的认识，非《周易》本经固有的，而是新加上的东西。

杂卦传突出了《周易》用矛盾对立的观念解释世界的意义，主要范畴时刚和柔。